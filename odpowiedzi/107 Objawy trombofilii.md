# 107 Objawy trombofilii

## Final

**Definicja:** uwarunkowana lub nabyta skłonność do występowania żylnej choroby zakrzepowo-zatorowej (ŻChZZ) oraz (wg części ekspertów) zakrzepicy tętniczej. 

**Epidemiologia:** 

- występowania znanych przyczyn trombofilii wrodzonej ocenia się na ~8% populacji ogólnej i 30–50% przypadków zakrzepicy żylnej <50. rż.

**Klasyfikacja:**

1. trombofilie wrodzone
   1. białko C: czynnik V Leiden (większość przypadków oporności na aktywowane białko C = czynnik 5 w wersji Leiden jest oporny na białko C), wariant G20210A genu protrombiny, niedobór białka C (zmniejszenie stężenia lub aktywności),
   2. białko S: niedobór białka S (zmniejszenie stężenia lub aktywności), niedobór antytrombiny (AT; zmniejszenie stężenia lub aktywności),
   3. niektóre dysfibrynogenemie,
   4. homozygotyczna postać homocystynurii (niedoboru syntazy β-cystationiny), 
   5. niedobór plazminogenu,
   6. zwiększona aktywność cz. VIII
2. trombofilie nabyte
   1. zespół antyfosfolipidowy (APS),
   2. hiperhomocysteinemia (z przyczyn innych niż genetyczne),
   3. zwiększone stężenie cz. IX lub XI, zwiększona aktywność cz. VIII,
   4. nabyta oporność na aktywowane białko C (np. w ciąży, w czasie stosowania antykoncepcji hormonalnej),
   5. małopłytkowość wywołana przez heparynę typu II, 
   6. nocna napadowa hemoglobinuria.



**Podział trombofilii ze względu na stopień ryzyka:**

1. łagodne (małego ryzyka) – najczęściej postaci heterozygotyczne mutacji cz. V Leiden i genu protrombiny 20210A oraz niedobór białka C lub białka S
2. ciężkie (dużego ryzyka) – homozygotyczne postaci ww. mutacji, skojarzone występowanie heterozygotycznych postaci tych 2 mutacji, niedobór AT, APS.



**Objawy:**

Większość stanów nadkrzepliwości sprzyja rozwojowi ŻChZZ, która przebiega tak samo jak u chorych bez trombofilii. Trombofilia zwiększa ryzyko ŻChZZ przez całe życie chorego, ale ryzyko to rośnie z wiekiem i gdy pojawiają się dodatkowe czynniki ryzyka ŻChZZ; pierwszy epizod ŻChZZ zwykle występuje między 30. a 50. rż. Wrodzone trombofilie wiążą się również ze zwiększonym ryzykiem zakrzepicy zatok żylnych mózgu, żył jamy brzusznej (najczęściej żyły wrotnej i żył wątrobowych) i żył kończyn górnych, a także (wg części ekspertów) powikłań położniczych.

U osób z niedoborem białka C lub białka S może wystąpić (bardzo rzadko) martwica skóry, najczęściej na tułowiu i udach u otyłych kobiet w średnim wieku, w pierwszych dniach leczenia warfaryną lub acenokumarolem.

Zwiększone ryzyko incydentów zakrzepowo-zatorowych w układzie tętniczym, zwłaszcza udarów mózgu, stwierdza się w APS, u osób z niedoborem białka C lub białka S; dane dotyczące nosicieli cz. V Leiden i wariantu 20210A genu protrombiny są kontrowersyjne.

## Brudnopis

