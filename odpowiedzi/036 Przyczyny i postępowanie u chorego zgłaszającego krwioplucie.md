# 036 Przyczyny i postępowanie u chorego zgłaszającego krwioplucie

## Final

**Definicja:**

1. Krwioplucie = wykrztuszanie krwistej plwociy z dróg oddechowych
2. Krwotok płucny = >500ml/24h lub 100ml/h — zagrożenie życia!

**Przyczyny:**

1. Najczęstsze
   1. Zapalenie oskrzeli.
   2. Rozstrzenie oskrzeli.
   3. Rak płuca.
   4. Gruźlica.
   5. Bakteryjne zapalenie płuc.
2. Umiarkowanie częste
   1. Zatorowość płucna.
   2. Niewydolność lewokomorowa.
   3. Inne nowotwory płuc.
   4. Urazy płuca (w tym jatrogenne).
3. Najczęstsze przyczny krwotoku płucnego
   1. nowotwory złośliwe,
   2. rozstrzenie oskrzeli,
   3. gruźlica,
   4. urazy,
   5. skazy krwotoczne.

**Diagnostyka:**

1. cech krwioplucia i objawów towarzyszących:
   1. obfite odkrztuszanie plwociny podbarwionej krwią → rozstrzenie oskrzeli
   2. plwocina ropna i krwista → zapalenie oskrzeli, rozstrzenie oskrzeli; gdy dodatkowo gorączka → zapalenie płuc lub ropień płuca
   3. plwocina różowa, pienista → niewydolność lewokomorowa, zwężenie zastawki mitralnej
   4. odpluwanie samej krwi → nowotwory płuc, gruźlica, malformacje tętniczo-żylne, zatorowość płucna
2. danych z wywiadu:
   1. palenie tytoniu, nawracające krwioplucie → nowotwory płuc
   2. nagły początek, wraz z silnym bólem w klatce piersiowej i dusznością → zatorowość płucna
   3. uraz klatki piersiowej, inwazyjne zabiegi diagnostyczne → krwioplucie spowodowane urazem
   4. zapalenia naczyń oraz układowe choroby tkanki łącznej → krwioplucie oraz objawy towarzyszące chorobie podstawowej
   5. znaczna utrata masy ciała → nowotwory płuc, gruźlica
   6. napadowa duszność nocna lub wysiłkowa → niewydolność lewokomorowa, zwężenie zastawki mitralnej.
3. Badania pomocnicze:
   1. RTG, ew. TK klatki piersiowej w zależności od podejrzewanej przyczyny (angio-TK jeśli podejrzewa się zatorowość płucną)
   2. bronchoskopia – jeżeli nie ustalono pewnego rozpoznania oraz przy podejrzeniu raka płuca; bronchoskopia terapeutyczna
   3. morfologia krwi obwodowej i badania układu krzepnięcia (INR, APTT, ew. inne)
   4. konsultacja laryngologiczna w razie podejrzenia krwawienia z górnych dróg oddechowych



Postępowanie w krwotoku płucnym:

1. zabezpiecz drożność dróg oddechowych i dostęp do żyły
2. pobierz krew na oznaczenie grupy, wykonanie próby krzyżowej, badania morfologii i krzepnięcia
3. stosuj tlenoterapię – utrzymuj SaO2 >90%
4. koryguj ew. zaburzenia krzepnięcia, niedokrwistość i hipowolemię
5. wyklucz krwawienie z górnych dróg oddechowych i przewodu pokarmowego
6. zleć **pilną bronchoskopię** (jeśli są warunki – **sztywną**)
7. jeżeli miejsce krwawienia zostało ustalone → ułóż chorego na boku „chorym”, a w razie konieczności intubacji rozważ wprowadzenie rurki intubacyjnej do oskrzela głównego „zdrowego” płuca.



## Brudnopis

