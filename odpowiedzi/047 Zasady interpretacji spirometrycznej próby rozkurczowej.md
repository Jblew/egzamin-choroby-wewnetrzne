# 047 Zasady interpretacji spirometrycznej próby rozkurczowej

## Final

### Spirometria podstawowa

![Screenshot 2021-06-25 at 09.06.01](img/Screenshot%202021-06-25%20at%2009.06.01.png)



**Przeciwwskazania:** — wszystkie mają charakter względny! Nie ma już bezwzględnych p/wskazań

1. związane ze zwiększeniem obciążenia serca lub wpływem na ciśnienie tętnicze – zawał serca w ciągu ostatniego tygodnia, hipotensja lub ciężkie nadciśnienie tętnicze, istotne klinicznie/objawowe zaburzenia rytmu serca, zdekompensowana niewydolność serca, niekontrolowane nadciśnienie płucne, ostre serce płucne, zatorowość płucna niestabilna klinicznie, omdlenia związane z kaszlem/natężonym wydechem w wywiadzie
2. związane ze zwiększeniem ciśnienia wewnątrzczaszkowego i wewnątrzgałkowego – tętniak naczyń mózgowych, zabieg neurochirurgiczny w ciągu ostatnich 4 tyg., niedawne wstrząśnienie mózgu z utrzymującymi się objawami, zabieg okulistyczny w ciągu ostatniego tygodnia
3. związane ze zwiększeniem ciśnienia w zatokach przynosowych i w uchu środkowym – zabieg operacyjny lub zakażenie zatok przynosowych, lub ucha środkowego w ciągu ostatniego tygodnia
4. ze zwiększeniem ciśnienia w klatce piersiowej lub w jamie brzusznej – odma opłucnowa, zabieg torakochirurgiczny w ciągu ostatnich 4 tyg., zabieg chirurgiczny w obrębie jamy brzusznej w ciągu ostatnich 4 tyg., zaawansowana ciąża
5. z ryzykiem transmisji zakażenia – aktywna choroba zakaźna lub jej podejrzenie (w tym gruźlica)



**Przygotowanie:**

1. nie palił tytoniu ani e-papierosów ≥1 h przed badaniem
2. nie przyjmował używek (w tym alkoholu) przez 8 h przed badaniem
3. nie jadł obfitego posiłku na 2 h przed badaniem
4. nie wykonywał intensywnego wysiłku fizycznego przez 1 h przed badaniem
5. założył ubranie pozwalające na swobodne ruchy w obrębie klatki piersiowej i brzucha
6. jeśli to możliwe, nie przyjmował przed badaniem wziewnych leków rozkurczających oskrzela; jeśli ma być wykonana próba rozkurczowa → zleć odstawienie leków (jeśli to możliwe) w odpowiednim czasie →niżej.



![Screenshot 2021-06-25 at 09.09.01](img/Screenshot%202021-06-25%20at%2009.09.01.png)



### Próba rozkurczowa

**Wykonanie:** 

- Po wykonaniu spirometrii podstawowej badanie powtarza się po 10–15 min od inhalacji 400 μg salbutamolu lub fenoterolu
- 4 wdechy z inhalatora ciśnieniowego, najlepiej z użyciem spejsera
- W przypadkach, w których należy unikać nadmiernego pobudzenia adrenergicznego (np. nadczynność tarczycy, tachyarytmie, znaczne nadciśnienie tętnicze, choroba wieńcowa), dawkę można zmniejszyć do połowy

**Interpretacja:**

- Poprawę po leku uznaje się za istotną, jeżeli wartość FEV1 lub FVC zwiększy się
  - o ≥200 ml
  - ORAZ o ≥12% wn. (lub wartości wyjściowej – co prowadzi do zbyt częstego rozpoznawania istotnej poprawy u chorych z małą FEV1).
- Od istotności poprawy należy odróżnić pojęcie odwracalności obturacji (o której świadczy normalizacja wskaźnika FEV1/FVC). 
- W świetle aktualnych wytycznych postępowania w astmie (GINA) i POChP (GOLD) wynik próby rozkurczowej w aspekcie istotności poprawy nie ma wartości rokowniczej, zarówno co do długoterminowej odpowiedzi na leczenie przeciwzapalne i rozkurczające oskrzela, jak i co do postępu tych chorób. Jedynym praktycznie istotnym wynikiem próby jest normalizacja FEV1/FVC po leku (niezależnie od stopnia istotności poprawy FEV1 lub FVC), co wyklucza rozpoznanie POChP. Utrzymywanie się obturacji po leku spotyka się zarówno w POChP, jak i w astmie. 
- Wynik próby rozkurczowej u chorego może się zmieniać w czasie. Istotną poprawę po inhalacji leku obserwuje się także u części osób zdrowych.



## Brudnopis

